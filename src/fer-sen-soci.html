	<div id="content" class="narrowcolumn">

    		<div class="post" id="post-569">
		<h2>Fer-se’n soci</h2>
			<div class="entrytext">
				<p>Com probablement ja coneixereu, l’objectiu principal de la nostra associació és la difusió i promoció del Programari Lliure. En aquest sentit Caliu&nbsp; duu a terme una sèrie d’activitats que van des dels serveis informàtics fins a l’activisme social, i entre les que podem destacar les següents:</p>
<ul>
<li>Jornada de difusió del Programari Lliure coincident amb el Dia de la Llibertat del Programari (DLP-SFD)</li>
<li>Jornada de difusió del Programari Lliure coincident amb el Dia de la Llibertat del Maquinari&nbsp;(DLM-HFD)</li>
<li>Cessió d’infraestructures a <a title="kdecat" href="http://cat.kde.org/" target="_blank" rel="noopener noreferrer">l’equip de traducció al català de KDE</a>.</li>
<li>Fundació i cessió d’infraestructures a <a title="kdecat" href="http://ubuntu.cat/" target="_blank" rel="noopener noreferrer">l’equip d’Ubuntu en català</a></li>
<li>Caliu ha tingut un paper molt destacat en la campanya europea contra les patents de programari.</li>
<li>Manteniment d’un <a title="FTP" href="http://ftp.caliu.cat/" target="_blank" rel="noopener noreferrer">servidor FTP</a> que actua de mirall de les principals distribucions,&nbsp; i de repositori d’imatges ISO de distribucions menys conegudes.</li>
<li>Suport als usuaris de GNU/Linux en particular, i Programari Lliure en general.</li>
</ul>
<p>Comprensiblement, alguns d’aquests serveis com ara els patrocinis o el manteniment de la infrastructura informàtica requereixen ingressos. Per tal d’assegurar la futura continuïtat dels serveis i de la pròpia associació, fa ja algun temps que es va decidir començar a acceptar contribucions econòmiques dels seus socis i simpatitzants.</p>
<p>Per tant, si valoreu la tasca que fa Caliu i voleu que aquesta tingui continuïtat en el futur us convidem a donar suport a l’associació tot satisfent una quota periòdica de soci, en funció de quina sigui la vostra situació actual. Les quotes són de 30 € anuals, excepte per als estudiants i jubilats/aturats, que són de 10 i 20€ respectivament. A banda dels serveis esmentats anteriorment no us oferim gaire més, això és veritat, però <!-- sí que podeu tenir un lloc per al vostre blog a nom.caliu.cat i una adreça de correu electrònic del tipus nom arrova caliu.cat. A més,--> O’Reilly ofereix els socis de Caliu descomptes de fins a un 35%, ja que formem part del seu <a href="http://ug.oreilly.com/">programa de grups d’usuaris</a>.</p>
<p>Si us en voleu fer soci, si us plau, contacteu amb la <a title="correu de la junta" href="mailto:junta_a_caliu.cat">Junta</a>. Si sou menors d’edat, a més a més, haureu d’omplir <a href="https://ftp.caliu.cat/pub/caliu/AutoritzacioMenors.pdf" target="_blank" rel="noopener">aquest formulari</a> i enviar-lo a la Junta.</p>
	
					
			</div>
		</div>
	  		</div>
